18/01/24

Hi!

Kitni ajeeb baat hai na, ki pehle tu mujhe apne baare me sab bataya karti thi, aur ab jab sab kuch waise hi chal rah jaised ki tum chati thi to hamari baat hi band ho gayi.
Itna mushkil hai kya yaar, ek Hi kehna. Session ke starting week mujhe kaafi bura laga, phir khayal aaya ki jab tere liye har chiz theek ho hi gayi to phir ab kya hi fark padta hai. uske baad maine ek-do baar koshish bhi ki tujhse baat karne ki, socha ki tu kabhi saamne se ayegi me Hi karunga aur uske baad to baatein start ho hi jayegi lekin najane kyon tu jab bhi aas paas hoti hai to mujhse nazrein hi nahi milati, aur phir kuch dinno baad to maine bhi chor diya ki jaise chal raha chalne do. Tu to keh rahi thi ki sab kuch thik ho jayega, lekin sab to aur bhi bikharta jaa raha, apan phirse wahi aa gaye jahan ek saal pehle the. Ab mai kaise na maanu ki I am the third person in this story. Sach kahun to pichle semester kuch zyada hi ehmiyat de di tune mujhe, itni nahi deni chahiye thi. Nahi karti baatein, ab tumhe to bahoto log kahenge ki they have a crush on you, to iska matlab ye to nahi ki tum apni saari baatein unhe batane lago. Aur mai tumhe ye sab isliye nahi keh raha taki tumhe bura lage balki isliye keh rah kyonki mujhe khudke liye kaafi bura lag raha hai yaar. Terko pata hai mere sath hamesha aisa hi hua hai, I mean chizen kabhi mere hisaab se chali nahi lekin iss baar jinta bura lag raha hai utna kabhi nahi laga, kyonki shayad itne efforts maine kisike liye kabhi maare hi nahi. Terko pata hai before you, I have never sketched anyones portrait. Aur tumhara sketch banane se pehle maine 12 copies aur banayi thi aur 13th time mai jo bana tha vo maine tumhe gift kiya aur sath ke sath pichle 12 sketches bhi maine sambhal kar rakhe the, lekin tumhare birthday ke samay wale chat ke baad maine saare fek diye. Terko to shayad pata hi hoga ki last sem mera kitna hectic tha, itne saare classes, phir upar se Gaurav sir ki extra classes, 4 labs, Enyugma ki website, phir samwaad me juniors ko handle karna, aur phir SIH, aur phir ICPC bhi. Aur din ke akhir me waqt bachta hi nahi tha, lekin phir bhi har din raat ko waqt nikalkar mai Cookie and Nugget ki story likhta tha, sirf isliye ki har din hamare pass baat karne ke liye akhir kuch to ho, aur aksar tumhe gaane bhi bheja karta tha ki din ke akhir me tumhare pass kuch naye gaane ho sunne ke liye. Terko pata hai tere birtday ke waqt college ke bahar mujhe gift wrap nahi mil rahi thi, to usse kharidne ke liye mai tilkamanjhi chala gaya tha. Aur tere birthday ke agle sham mujhe fever tha lekin phir bhi tumhe gift dene ke liye mai academic building tak gaya. Aur kyon? kyonki kisi doosre ko insan ko tum apni koi sabse keemti chiz de sakti ho to wo waqt hai, isiliye maine tumhe apna poora waqt diya, bas yahi dikkat hai mere sath ki mai seedhe seedhe kuch nahi keh pata, lekin baaki har tareeke se maine tumhe batane ki koshish ki. Dekha jaye to mujhe tumhare jitna koi nahi jaanta is college me, tumhe to mere gaano ki playlist tak pata hai yaar, aur iske bawajood sath hi sath tumhe andaaza bhi nahi ki tum mujhe kitni zyada pasand ho. Aur sach kahoon to ab shayad sab khatm ho gaya yaar, akhir me mai sirf ek aisa ladka banke reh jaunga jiske sath tum kuch mahino ke liye dost thi, bas.