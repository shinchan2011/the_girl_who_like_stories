30/01/24

Hi Miku!
Aur batao kaise ho?
Well technically its already 31st par kya hi fark padta hai. I hope ki tum bhi abhi tak college pahunch hi gayi hogi. Well kaisi rahi wedding, I hope ki kaafi enjoy kiya hoga. Yaar maine ek baat notice ki hai, ki apan jab bhi college se bahar gaye hai, to sath me hi gaye hai. Like sabse pehli baar last year 26 jan ke waqt, phir october end me, tu ghar gayi thi aur mai maasi ke wedding me, aur third time abb, interesting right? Chalo choro ye baatein, batao kya kya hua wahan par. Chalo pehle mai hi start karta hoon. Apan 24th ko college se nikle the, jaane ke waqt flight se apna arrival time sync nahi ho rah tha to apan train se gaye the first BGP-Howrah then Howrah-kayamkulam. Howrah wali journey itni acchi nahi thi kyonki mere seat ke thik peeche ek pyari si bacchi thi jo poore raste mere seat par laat marte hue gayi thi, uske karan me poori journey so hi nahi paya. Phir howrah me kuch ghante ke liye hum Biraj ki maasi ke ghar ruke the. Unn kuch ghanto me uski maasi ne hame khana khila khila kar hamari halat kharab kar di thi. Phir howrah to kayamkulam wali journey bhi itni kuch khaas nahi rahi, hamare next compartment me hamare hi saath ek aur ICPC ki team jaa rahi thi aur vo theeno poore raaste coding kar rahe the, unhe dekh kar hum depress ho gaye the, ki kahin hum series dekhkar kuch galat to nahi kar rahe. Phir mere thik next seat me ek uncle ji the jinhone apne kharrato se mujhe poore raaste sone nahi diya. At last 26th evening ko apan kayamkulam pahunch gaye. Station se hame pick karne college ki bus aayi thi. Apan campus me enter kiye aur hame realize hua ki actual college campus dikhta kaisa hai. Phir apan ko rooms allocate hue jo ki main building se almost 1km door thi. Hame har samay itni door chalke jaana padta tha, aur raaste me ek nadi aati thi to hame bridge paar karna padta tha aur phir hamara room 5th floor me tha aur building me lift bhi nahi thi, aur majje ki baat to ye hai ki ye sab campus ke andar tha. Baaki sab to thik hi tha 28th ko apna main contest tha aur apan se sirf do hi questions bane. Phir 29th ki subha hum kochi ke liye nikal gaye aur poora din hum city ko jitna explore kar sakte the kiya. Aur phir aaj subah humne Kochi se Hyderabad ki flight li phir airport me khana khaya jo ki kaafi mehenga tha, phir 5 ghante baad hamne doosri flight li patna ki aur abhi 31st ki subah ke 1 baj rahe hain aur mai bhagalpur ki train me hoon. Agar train late nahi hui to subah 5 baje tak pahunch jayenge. Kaafi hectic ho gaya right? Ek aur baat kehni thi, saari me tu bohot sundar lagti hai. Well, kaafi neend aa rahi hai mujhe ab, Bye, kabhi aur baat karenge.
Aaj ka song - Love you still by Tyler Shaw.
Good Night, khayal rakhna.  